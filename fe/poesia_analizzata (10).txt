Tu sola brilli in questo mondo spento
Tu Luna sul mare nero, sei dentro
Urge il cuor d'affidar versi al vento.

Mare freddo, d'onde forti epicentro 
Vénti non plachi che grídan la guerra
Voci levate: diverso, ti sventro!

Mare d'inverno è senza te la terra
Ma i cani non si agitano ancora
Solo l'anima stanca s'inquieta ed erra

S'affannano sciacalli ignorando l'ora
Sui solchi tracciati corrono incuranti
Con l'occhio chiuso che non di certo ignora

Ti ho cercata in ogni strada e ogni via
Ma ho sbattuto contro sogni infranti
Ci sono stelle che non puoi vedere

Stelle che ti spingono andare avanti
A sognare in arrivo nuove ere
Mi appare in sogno Venere: "resisti!"

Promettono così le stelle vere!
"Scusami ma c'è una ragione se esisti
E se quando chiudi gli occhi vedi nero"

Ma io vorrei vederti, non siamo edonisti? 
