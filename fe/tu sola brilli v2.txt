Tu sola brilli in questo mondo spento
Tu Luna sul mare nero, sei dentro
Urge il cuor d'affidar versi al vento.

Mare freddo, d'onde forti epicentro 
Vénti non plachi che grídan la guerra
Voci levate: diverso, ti sventro!

Mare d'inverno è senza te la terra
Ma i cani non si agitano ancora
Solo l'anima stanca s'inquieta ed erra

S'affannano sciacalli ignorando l'ora
Sui solchi tracciati corrono incuranti
Con l'occhio chiuso che non di certo ignora

Chi ha preso l'occhio si faccia avanti
Nascondono l'abusata Reliquia
Del ragno è il sogno, e vede tutti quanti

Sogni forte, fai paura, o'nera anatomia
Se sapessero che sei tu la stessa
Colei che bramano, Beatrice mia

Anche tu hai celato, poetessa:
Lasciar spontaneo, non timorato
Sublime idea, Venere Indefessa

Siccome chi sa tace, sia dannato!